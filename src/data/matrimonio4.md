Come fa notare Youcat (= Catechismo dei giovani) AL N. 262, per un matrimonio cristiano sono necessari tre elementi:

1. Il libero consenso
2. Il desiderio di un legame esclusivo destinato a durare tutta la vita
3. L’essere disposti a ricevere dei figli.

L’elemento più profondo in un matrimonio cristiano è tuttavia la coscienza della coppia di essere immagine vivente dell’amore fra Cristo e la Chiesa. Cioè, detto in modo semplice, l’aver maturato che proprio quella è la persona che Dio ha sognato per me e il volermi donare a lei per sempre e fino in fondo, aprendomi con lei al dono della vita. Di conseguenza, è importantissimo che il matrimonio sia davvero celebrato “a tre”: lui, lei e l’Altro, ovvero Gesù, vivo, risorto e presente nella vita della coppia credente.
