![<](http://vocazione.altervista.org/hosted-images/mv3.jpg)

Possiamo definire la vocazione come un granellino di senape, il più piccolo di tutti i semi. Proprio per la sua piccolezza spesso non suscita in te un consenso immediato, è soffocato da altre attese e progetti, non è preso sul serio, forse addirittura è preso in giro o lo vedi come fosse un seme d’infelicità. Proprio perché così fragile ha bisogno di molta attenzione, occorre che coltivi, occorre che custodisci questo piccolo seme ma tanto tenace che cerca di farsi spazio ma che rispetta la tua libertà, infatti ha una sua azione discreta che non si impone. Gesù ti dice però nello stesso brano che: ”una volta cresciuto, è più grande di tutti” (Mt 13,32), è dunque un seme piccolissimo cha ha bisogno di molta cura per maturare, ma poi crescendo per la grazia che agisce in esso ti dona il coraggio di deciderti, di avvertire una attrazione che è più forte di ogni altra possibilità. È infatti il più piccolo è insieme il più grande fra tutti i semi.

Spesso si dice: “Dio chiama alla vita religiosa coloro che sono portati per essere dei consacrati”.

Niente di più sbagliato, Dio non ti chiama perché sei bravo e capace, ma ti chiama per realizzare la verità della tua vita facendoti un dono, senza interessi! Di questo dono devi però fare esperienza e questa deve diventare sapienza, cioè qualcosa di stabile e definitivo, dunque non più una sensazione o un entusiasmo passeggero, ma un cambiamento radicale della tua vita, di mentalità, di coscienza, di sensibilità, arrivando a quella maturità per operare una scelta, affinché il tuo interesse diventi un amore.

![>](http://vocazione.altervista.org/hosted-images/mv2.jpg)

Perciò per tutti i giovani:
> "Non sprecate la vita e il tempo, lasciatevi interpellare dalla possibilità di maturare una risposta positiva all’Amore che vi chiama! Questo piccolo seme che custodite ha in sé una forza immensa, siete possessori di uno spicciolo che nella città di Dio vale tutte le ricchezze del mondo! È un seme che da vita e felicità e possiede una grande forza! Perciò custoditelo, lasciate crescere quel seme, l’albero più grande di tutti, sotto il quale tanti troveranno rifugio!”
<span>(citazioni di Amedeo Cencini)</span>
