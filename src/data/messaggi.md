![>](http://vocazione.altervista.org/hosted-images/mv1.jpg)

La vocazione è dono della carita’ di dio

> “Dio chiama sempre, ma tante volte noi non ascoltiamo. Siamo distratti da molte cose, da altre voci più superficiali; e poi abbiamo paura di ascoltare la voce del Signore, perché pensiamo che possa toglierci la nostra libertà. In realtà ognuno di noi è frutto dell'amore: certamente, l'amore dei genitori, ma, più profondamente, l'amore di Dio. Dice la Bibbia: se anche tua madre non ti volesse, io ti voglio, perché ti conosco e ti amo. Nel momento in cui mi rendo conto di questo, la mia vita cambia: diventa una risposta a questo amore, più grande di ogni altro, e così si realizza pienamente la mia libertà". 
<span>(Benedetto XVI)</span>

L’**AMORE** ci chiama!
L’**AMORE** ci fa responsabili!


> "Responsabilità significa alla lettera capacità di risposta. Persona responsabile è la persona che ha anzitutto la libertà (e l’onestà) di riconoscere quanto ha ricevuto, al punto di sentirsi chiamato a condividere tale dono. Più forte è la gratitudine per il dono ricevuto, più generosa e gratuita sarà poi la decisione di offrirsi in dono. Nulla come l’amore rende responsabili. Chi è responsabile, è attento alla vita, ai continui appelli che l’esistenza gli rivolge: la vita parla, infatti se c’è un cuore che ascolta... Per questo la persona responsabile si affida ed è affidabile: si fida così tanto di Dio che si fida anche degli altri. Per questo si può far conto su di lei. La nostra fedeltà è espressione di responsabilità. Noi infatti siamo stati resi capaci, per grazia, di rispondere all’Amore con tutta la nostra vita"
<span> (p. Amedeo Cencini)</span>

L’**AMORE** si fa dono sempre!

> "Io sono un buon cristiano, tutte le domeniche, dalle 11 a mezzogiorno vado a Messa e faccio questo, faccio questo… Come se fosse una collezione. Ma la vita cristiana non è un collage di cose. È una totalità armonica, armoniosa, e la fa lo Spirito Santo! Rinnova tutto: rinnova il nostro cuore, la nostra vita e ci fa vivere in uno stile diverso, ma in uno stile che prende la totalità della vita. Non si può essere cristiano a pezzi, part-time. Il cristiano part-time non va! Tutto, la totalità, a tempo pieno"
<span>(Papa Francesco)</span>

