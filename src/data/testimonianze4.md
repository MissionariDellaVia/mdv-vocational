Con queste poche righe vorremmo testimoniare l'importanza della vocazione al matrimonio, la bellezza della vita da sposati e l'arricchimento proveniente dall'appartenenza ad una comunità cristiana.
L'incontro con i missionari e le missionarie della Via é stato per noi fondamentale; la loro gioiosa povertà, il servizio reso agli altri e la profonda sequela di Cristo hanno stravolto i nostri schermi, molto spesso legati a logiche e problematiche "del mondo" e ci è stata di esempio per fare spazio a Gesù sempre di più nella nostra quotidianità.
La cosa più bella e importante che portiamo della nostra esperienza con i missionari è quella di averci aiutato a fare verità sull'amore e fare verità su di noi: non possiamo essere noi, Mattia e Viviana, la sorgente dell'amore, l'amare "a modo mio", secondo i miei canoni, potrebbe rendere infelice l'altro. Ognuno di noi porta con sé un bagaglio di ferite e di atteggiamenti che possono sviare rispetto al modo di vivere l'amore.

Questa consapevolezza e la ritrovata libertà nei pensieri ci ha permesso di ascoltare nel profondo i nostri cuori e, dopo 9 anni di fidanzamento, abbiamo capito che Dio ci chiamava a qualcosa in più, a un salto di qualità: il matrimonio. Al di là della precarietà lavorativa, oltre difficoltà del quotidiano, più di tutto sentivamo il bisogno di unire le nostre vite e portare su un unico binario due percorsi che, per tanto tempo, camminavano in direzione parallela.
Siamo consapevoli della importanza di questo sacramento, della sua indissolubilità e delle responsabilità reciproche, ma questo non può e non deve essere motivo di spavento. L'essere complementari e non simili permette di moltiplicare le nostre forze, diventando qualcosa di diverso rispetto a quello che eravamo.
Cerchiamo infatti di camminare in 3 : Viviana Mattia e Gesù. Il giorno del nostro matrimonio abbiamo accolto l'altro con la grazia di Cristo e senza questa non possiamo fare nulla perché solo Lui é la vera fonte dell'amore e solo con Lui il nostro amore potrà durare per sempre.

Cosa facciamo nelle nostre vite? Niente di speciale,oltre il lavoro e la routine quotidiana, cerchiamo di dare spazio a Gesù con la preghiera, a pranzo o a cena (quando siamo insieme) spegnendo il televisore e raccontandoci la giornata, coltivando dei momenti di preghiera molto belli, come nei punti luce comunitari, accostandoci ai sacramenti insieme , ascoltando e seguendo una guida spirituale comune...cerchiamo cioè di vivere bene il quotidiano, mantenendo lo stupore per le cose che ci vengono regalate, con richieste e proposte e non pretese.
Non mancano ovviamente i momenti di difficoltà o di divergenza, ma ci ispiriamo a quello che dice Papa Francesco: 

> "ai novelli sposi io dico sempre: litigate pure, arrivate anche a tirarvi i piatti addosso. Ma non finite mai la giornata senza fare la pace»

Cerchiamo di vivere la fede non come qualcosa di esclusivo, personale ma insieme cercando di camminare nella stessa direzione verso la stessa meta...perchè siamo convinti che il matrimonio non é un punto di arrivo ma di partenza e solo con Gesù possiamo andare lontano, crescere in sapienza , grazia e numero... Lui non toglie nulla anzi
... dona pace e gioia! 
